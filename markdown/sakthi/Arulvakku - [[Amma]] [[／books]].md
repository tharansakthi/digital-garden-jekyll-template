- [[/books]]
    - Author:: [[Amma]]
    - Tags::
    - Full Title:: Arulvakku
    - Category:: books
- 
- ### #[[/highlights]] first sync by #Readwise [[January 31st, 2021]]
    - ”மகனே! வாத்தினை நீ பார்த்திருக்கிறாய் அல்லவா? வாத்தினை மேய்ப்பவன் சாக்கடையில் மேய்ந்து கொண்டிருக்கும் அந்த வாத்தினைக் கழுத்தைப் பிடித்துத் தூக்கிக்கொண்டு போவான். அவ்வாறு வாத்தின் கழுத்தை இறுக்கமாகப் பிடித்துச் செல்வதைப் பார்ப்பவா்களுக்கு மிகவும் வேதனையாகவும் பரிதாபமாகவும் இருக்கும். அவன் அந்த வாத்தினைக் குளத்தில் சென்று விட்டுவிடுவான். அது அங்கு அமைதியாக நீந்திக் கொண்டிருக்கும்."
 "அதுபோல சில சமயங்களில் உன்னை நான் கழுத்துப் பிடியில் வைத்திருப்பேன். மிக இக்கட்டான துன்பப்பிடி போல இருக்கும்."
"அது மற்றவா்கள் பார்வையில் நீ துன்பப்படுவது போலவும் என்னை வழிபட்டதால்தான் நான்தான் அப்படிப் பிடித்திருக்கிறேன் எனவும் மிக ஏளனமாகவும் மற்றவா்களின் பார்வைக்குப் படும்."
 "நான் உன்னை மனித சாக்கடையிலிருந்து பிடித்து இழுத்து என்னுடைய அருள் தடாகத்தில் விட்டு விடுவதற்காகத் தான் பிடித்துச் செல்கிறேன்”. 
    - உன் உள்ளத்திலுள்ள இரகசியங்களை எல்லாம் வெட்ட வெளியாக்கு! எந்த அளவுக்கு இதைச் செய்கிறோமோ அந்த அளவுக்கு குருவின்
இரக்கம் பெரிதாகும்.அது பாவங்களையும், ஆசை மூட்டும் மயக்கங்களையும் வெற்றி கொள்ள நீ எதிர்த்துப் போராடும் போராட்டத்தில் உன் வலிமைக்கு மேலும் வலிமை சேர்ப்பதாகும். 
    - *நீயும் தாயான என்னிடம் வந்துவிடு! யுகம் யுகமாக என்னைப் பிரிந்து தவித்தபடி அலைகிறாய் தாய் வந்திருக்கிறேன்*

*உனக்கு ஒரு சந்தர்ப்பம் ஒன்றை உருவாக்கி அழைக்கிறேன். வந்துவிடு! பெற்ற மனம் பித்து ! பிள்ளை மனம் கல்லு! என்பது உங்களுக்கு மட்டும்தானா? எனக்கும் அப்படித்தான்.*

*அதனால்தான் மனம்பொறுக்காமல் என்னிடம் வந்துவிட்ட பிள்ளைகளை வைத்து உன்னை ஈர்க்க இதுபோன்ற செயல்களை உலகுக்குக் காட்டுகிறேன்.*

*ஒன்றைமட்டும் நெஞ்சில் பதித்துக் கொள்!*

*எனது மேலான இருப்பை விட்டு - உனக்காக - உலக அழிவைத்  தணிக்கும் பொருட்டு நானாக இறங்கி வந்திருக்கிறேன்.*

*இப்போது என்னை அலட்சியப் படுத்திவிட்டு அப்புறம் நான் ஓங்காரத்தில் ஒடுங்கிவிட்ட பிறகு நீ என்ன முயன்றாலும் இப்போது கிடைக்கிற வாய்ப்பு, அனுபவம் உனக்குக் கிடைக்காது!*

*நான் அவனுக்கும் தாய்! உனக்கும் தாய்!*

*உன்னுடைய வினை முடிச்சும் வினைப் பாரமும் என்னிடம் வர முடியாதபடித் தடைபடுத்துகின்றன.*

*என் தொண்டர்களை வைத்துப் பாமர மக்களை வலிய வரவைத்து ஒரு பலனைக் கொடுத்து அனுப்பி வைக்கிறேன்.*

*ஆன்மிக ஜோதி, ஆன்மிகப் பயணம், ஆன்மிக மாநாடு, இருமுடி, அங்கவலம், வார வழிபாட்டு மன்றம் எல்லாமே... உன்னை என்னிடம் சேர்த்துக் கொள்ள வேண்டி உன் பொருட்டு நான் உருவாக்கிக் கொடுக்கும் சந்தர்ப்பங்கள்.*

*புத்தியோடு வந்து பிழைத்துக் கொள்! அம்மாவிடம் வந்து ஒட்டிக் கொள்!* 

*என் மடியில் வந்து விழுந்தபின் அடிப்பேன்; அணைப்பேன், என்னை விட்டு அகலக் கூடாது.*

*அகங்காரமும், மண்டைக்கனமும் இல்லாதவரை இந்தத் தாயின் மடியில் நிரந்தரமாக இருக்கலாம்.* 
*அவை தலைக்கேறி விட்டாலோ ....*
*ஒன்று நான் உதறி விடுவேன்...*
*இல்லையேல் நீ உதறி விழுந்து அப்பாலே கிடப்பாய்.*

*இதுவே ஆன்மிக உலகில் நான் ஏற்படுத்தியுள்ள எழுதப்படாத சட்டம்.* 
    - எந்தப்பிரச்சனையாக இருந்தால் என்ன ?
உன் கையை விட்டு எது போனால் என்ன ? 
இந்த வேலை கிடைக்காவிட்டால் என்ன ?
நான் உனக்கு நன்மை செய்யமாட்டேனா ?
உன்னிடம் நானில்லையா ?
உன் பிரார்த்தனையை கேட்கமாட்டேனா ?

"உனக்காக எல்லாவற்றையும் செய்வேன்" என ஒருமுறை சொல்லிவிட்டு நான் மனம்மாற மாட்டேன்.
நீயோ, திருப்பிப்போடப்படாத ரொட்டியைப்போல அறைவேக்காடாகவே இருக்கிறாய். 
என்மீது முழு நம்பிக்கை வை.

எந்தப்பிரச்சனையையும் உன் சொந்தபுத்தியை நம்பி அணுகாதே.

என் மீது பாரத்தை வைத்து, 
"ஓம் சக்தி அம்மா தாயே காப்பாற்றுங்கள் ..!!"
என்று சொல்லியபடி இரு. 
மீதியை நான் பார்த்துக்கொள்கிறேன். " 
    - குருவின் நல்லாசி எதையும் நிறைவேற்றும்.
அதை எப்படிப் பெறுவது?


குருவின் ஆன்மிகக் கட்டளைகளைத் தடையேதும் சொல்லாமல் நிறைவேற்றினால் குரு திருப்தி அடைவார்.
குருவின் கட்டளைகளைக் கவனமுடன் பின்பற்று.அவரின் போதனைப்படி நடந்து கொள். அப்போதுதான் நல்லாசிகளைப் பெறும் தகுதி உடையவனாவாய். அதன் பின்னரே அவரது நல்லாசிகள் உனக்காக எதையும் செய்யும். 
    - குருவிடம் நம்பிக்கை கொள்ளும் ஒருவன் 
குரு சொல்வதைப் பற்றி தர்க்கம் செய்வதில்லை.
சிந்தித்துப் பார்ப்பதில்லை.
பகுத்தறிவால் ஆராய்வதில்லை.
ஆழ்ந்து ஆலோசனை செய்வதில்லை. கபடமின்றி அவன்வெ றுமனே கீழ்படிகிறான்....
கீழ்படிகிறான்.... 
- ### New #[[/highlights]] added [[January 31st, 2021]] at 3:01 PM
    - அனைத்தையும் குரு உருவமாகக் காண்பாயாக!
குருவின் வழிகாட்டும் கை!
விழிப்பூட்டும் குரல்! 
ஆகியவற்றை இந்த படைப்பில் உள்ள ஒவ்வொரு பொருளிலும் காண்பாயாக! இப்படி மாற்றிக் கொண்ட பிறகு உன் பார்வையில் முழு உலகமும் மாறுதல் பெற்று நிற்கும். 
